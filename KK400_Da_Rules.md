#Da Rules

## Månedlig turnus
- Pap(ir): Løbende gå ned med papir til papircontainer, og pap til sorteringscontainer. Skal være tømt inden overlevering.
- Ovn: Rengør ovn efter anvisning i manual (burde kunne findes i den grå reol). Gøres en gang, sidst på måneden, inden overlevering.
- Glas: Løbende gå ned med glas til glas container. Skal være tømt inden overlevering.
- Pant: Løbende gå ned med pant til netto. Skal være tømt inden overlevering.
- Vask af viskestyker+karklude+grydelapper: Gøres en gang inden for intervalet, gerne efter forespørgsmål fra jakaboven (ugeturnus)
- Afkalkning: Afkalk elkedel, og -hvis fremme- kaffemaskine. Afkalkningsmiddel.eddikesyre bør kunne findes i skabet over fryseren ved indgangen. Gøres en gang, sidst på måneden, inden overlevering.
- Rengøring af ovnplader: Gøres en gang, sidst på måneden, inden overlevering.
- Vask af sofa-/pudebetræk: Gøres en gang, sidst på måneden, inden overlevering. Der er to på turnusen således at de kan hjælpe hinanden med påsætning af betræk. Med andre ord, det anbefales at man IKKE deler opgaven op i to (en der vasker og en der påsætter betræk).
- Inspektør: Kontakt inspektør angående punkter på inspektørlisten. Hent og skift nye emhættefiltre. Gøres en gang, sidst på måneden, inden overlevering.

Glemt turnus straffes med bøde på 100 kr.
Det er hver enkelt beboers ansvar at holde styr på hvad de har som turnus.
Der er fællesansvar for at gøre turnushavere opmærksomme på hvis deres turnus trænger til at bliver taget, evt. med besked på tavlen [format: @4##(modtager): Tag turnus /4##(afsender)], eller facebook (gruppe eller pm).

## Ølklub/ølkøleskab
Tager man den sidste dåse (af vand, øl, etc.) fylder man en ny ramme af samme type på køleskab. Har man ikke tid/lyst til at fylde op, antages det at man heller ikke har lyst til at tage den sidste dåse (Det er ikke fair for de næste der gerne vil have en kold dåse, at der ikke er flere på køl). Er der ikke flere rammer, kan der selvfølgelig ikke fyldes op.
Nye rammer kan findes under sofagruppen.
Tomme pap ramme flades/foldes ud og ligges til papgenbrug.

Ølkøleskabet er først og fremmest til dåser. Har man mad man ikke selv vil have, kan det stilles på øverste hylde, med dato mærkning.
Madklubber, fødselsdagsmorgenmad, ol. kan sætte deres ting på næstøverste hylde, med postit der informerer om ejer.
Beboere kan UNDTAGELSESVIS opbevare mad i ølkøleskabet, dog skal de mærkes med dato samt ejer.
Rester fra madklub opbevasres i ølkøleskabet. Kun beboere der deltaget i madklubben må tag den mad.


## Ordensregler
Flere beboere opbevarer ekstranøgler på køkkenet. Denne tillid bør respekteres, og beboere må ikke benytte hinandens nøgler uden forudgående tilladelse.
Døren til køkkenet SKAL lukkes og låses når køkkenet forlades!
Skrald tages kun ud af køkkenet, aldrig ind! Dvs. at privataffald fra værelser ikke smides ud i køkkenskraldespand. Det samme gælder papæsker, etc.
Beboere bedes sørge for at trykke døren til køleskabe og frysere i efter brug (døren lukker ikke selv!).

Tør op efter jer selv. Dette gælder både hvor du har lavet mad, spist og vasket op.
Karklude skal hænges op til tørre efter brug.
Viskestykker skal hænges ordentligt op efter brug (dvs. i strop), og der bør kun være et viskestykke per knage for at det kan tørre.

Hvis en skraldespand er ved at være fyldt, så skift posen/sækken. 


## Køkkenmøde
Køkkenmøde afholdes hver første tirsdag i måneden.
Deltagelse er som udgangspunkt obligatorisk.
Køkkenformand sørger forinden mødet at hænge en dagsorden op på et af køleskabene (typisk skabet tættest på sofagruppen). Beboere kan skrive emner på til køkkenmødet på denne liste. Beboere bedes dog skrives værelsesnummer ud fra det punkt de tilføjer, således at vi ved hvem der har ordet til køkkenmødet.
Køkkenmøde afsluttes med at finde madklubsansvarlige, samt kagebager til næste køkkenmøde

##Fællesindkøb
Køkkenet køber visse ting (køkkenrulle, løg, etc.) i fællesskab. En fuld liste af ting vi har godkendt til fælleskøb findes på et af køleskabene.
Ting der mangler skrives på indkøbslisten i toppen af tavlen ved døren. Beboere bør skrive ting på listen INDEN de mangler. Dvs. at når den sidste ting tages frem/i brug bør man tilføje den til listen. F.eks. Tager du den sidste køkkenrulle ned fra skabet, bør du skrive køkkenrulle på indkøbslisten. Dette er for at undgå at vi ikke pludselig er løbet tør for ting.
Når ting er indkøbt skrives de på listen på køleskabet, og prisen fratrækkes køkkenkontoen.

## Ønskeliste
På opslagstavle i indgangen hænger der en ønskeliste, på denne kan påskrives større ting der ønskes købt til køkkenet.
Ønsker diskuteres og godkendes til køkkenmøde.
Skriv værelsesnummer ud fra tingen når den er bestilt/købt.

## Service, gryder, pander (etc.) samt opvask deraf.
Service må tages med på værelser til spisning, men bedes returneres direkte efter brug. Beboere bør ikke have flere glas, tallerkner, osv. stående på deres værelser. Al service bedes returneret inden hver madklub (tirsdag aften).
Gryder og pander må ikke benyttes til opbevaring af mad. Benyt istedet beholdere (findes i nederste skuffe tilhøjre under vinduet).
Opvask bør tages snarest muligt efter brug, og efterlades IKKE til senere opvask! Er man ikke i stand til at tage sin opvask med det samme (travl morgen f.eks.) kan man markere sin restopvask med en postit eller klemme.
Klemmer bør også benyttes til at indikere din opvask hvis du spiser på værelset.
Klemmer og postits burges ALDRIG til at indikere at du gerne vil bruge det samme glas igen senere. Vask glasset med det samme.
Er opvask nødt til at stå i blød sættes en klemme/postit på.
Keramik pande skal have et tyndt lag olie efter opvask.
Opvask stilles ikke nede i vasken før den tages. Pander, gryder, etc. kan istedet stilles ved siden af vasken. Der opfordres dog til at beboere vasker op løbende mens der laves mad.
Efter opvask (eller anden brug af vasken, tømmes vasken for skrald, og bordet omkring vasken tøres af (husk at hænge karkluden op bagefter så den kan tørre).

Sakse skal også vaskes og lægges på plads efter brug.
Pander der har været brugt til fedtet mad (f.eks. bacon) tømmes i et glas (tag et fra glas genbrugskassen) inden de vaskes. Fedt stopper vasken.

Brug kun håndklæder til at tørre hænder i, og kun viskestykker til at tørre opvask.

##Buddyordning
Hver beboer har en buddy på køkkenet. Buddy ordningen kommer ikke med nogle forpligetelser men der er tradition for:

a) Buddycall: Man kan bruge et buddycall på sin buddy for at få hjælp til små opgaver.
b) Fødselsdag: Hver buddy arrangere en fødselsdag for sin buddy.

